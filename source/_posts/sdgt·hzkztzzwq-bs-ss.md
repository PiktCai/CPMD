---
title: 水調歌頭·黃州快哉亭贈張偓佺——【北宋】蘇軾
date: 2020-12-26 16:30:55
tags:
- 苏轼
categories: 
- 词
---
水調歌頭·黃州快哉亭贈張偓佺
`sui3 diao6 gou1 tiou2 | ng2 ziu1 kuai5 zai1 ding2 zeng6 diũ1 ak7 cuan1`
【北宋】蘇軾
`bak7 song5 so1 siak7`

落日繡簾捲，亭下水連空。
`lok8 lit8 siu5 liam2 guan3 | ding2 ha4 sui3 lian2 kong1`
知君為我新作，窗戶濕青紅。
`di1 gun1 ui6 ngo3 sin1 zok7 | cong1 ho4 sip7 cing1 hong2`
長記平山堂上，欹枕江南煙雨，杳杳沒孤鴻。
`diong2 gi5 bĩ2 san1 dong2 siong6 | ki1 zim3 gang1 lam2 ian1 u3 | iao3 iao3 mut8 go1 hong2`
認得醉翁語，山色有無中。
`lin6 diak7 zui5 ong1 ngy1 | san1 siak7 iu3 mu2 diong1`

一千頃，都鏡淨，倒碧峰。
`it7 cian1 king3 | do1 ging5 zing6|dou6 piak7 hong1`
忽然浪起，掀舞一葉白頭翁。
`hut7 lian2 long6 ki3 | hian1 mu3 it7 iap8 biak8 tiou2 ong1`
堪笑蘭臺公子，未解莊生天籟，剛道有雌雄。
`kam1 siao5 lan2 dai2 gong1 zy3 | mi6 gai3 zeng1 seng1 tian1 lai6 | gong1 do4 iu3 cy1 hiong2`
一點浩然氣，千里快哉風。
`it7 diam3 hou4 lian2 ki5 | cian1 li3 kuai5 zai1 hong1`

