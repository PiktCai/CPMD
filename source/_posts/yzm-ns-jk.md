---
title: 揚州慢——【南宋】姜夔  
date: 2021-01-25 16:50:30  
tags:  
- 姜夔  
categories:  
- 词  
---
揚州慢  
`iong2 ziu1 man6`  
【南宋】姜夔  
`lam2 song5 kiũ1 gui2`  

淮左名都，竹西佳處，解鞍少駐初程。  
`huai2 zo3 ming2 do1 | diok7 sê1 ga1 cy3 | gai3 an1 siao3 zu5 co1 ting2`  
過春風十里。  
`go5 cun1 hong1 sip8 li3`  
盡薺麥青青。  
`zin4 zê4 miak8 cing1 cing1`  
自胡馬窺江去後，廢池喬木，猶厭言兵。  
`zy6 ho2 ma3 kui1 gang1 ky5 hiou4 | huê5 di2 giao2 mok8 | iu2 iam5 ngian2 bing1`  
漸黃昏，清角吹寒。都在空城。  
`ziam4 hong2 hun1 | cing1 gak7 cui1 han2 | do1 zai4 kong1 sing2`  
  
杜郎俊賞，算而今、重到須驚。  
`do4 long2 zun5 siong3 | suan5 li2 gim1 | diong2 do5 su1 ging1`  
縱豆蔻詞工，青樓夢好，難賦深情。  
`ciong5 diou6 kiou5 sy2 gong1 | cing1 liou2 mong6 hou3 | lan2 hu5 cim1 zing2`  
二十四橋仍在，波心蕩、冷月無聲。  
`li6 sip8 sy5 giao2 ling2 zai4 | bou1 sim1 dong4 \ ling3 nguat8 mu2 sing1`  
念橋邊紅藥，年年知為誰生。  
`liam6 giao2 bian1 hong2 iok8 | lian2 lian2 di1 ui6 sui2 seng1`  
