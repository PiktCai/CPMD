---
title: 賀新郎——【南宋】辛棄疾  
date: 2021-01-23 22:24:43  
tags:  
- 辛棄疾  
categories:  
- 词  
---
賀新郎  
`hou6 sin1 long2`  
【南宋】辛棄疾  
`lam2 song5 sin1 ki5 zit8`  

甚矣吾衰矣。  
`sim4 i4 ngo2 suê1 i4`  
悵平生、交游零落，只今餘幾。  
`tiong5 bing2 seng1 \ gao1 iu2 ling2 lok8 | zi3 gim1 y2 gi3`  
白髮空垂三千丈，一笑人間萬事。  
`biak8 huat7 kong1 sui2 sam1 cian1 diong4 | it7 siao5 lin2 gan1 man6 sy6`  
問何物、能令公喜。  
`mun6 ho2 mut8 \ leng2 ling6 gong1 hi3`  
我見青山多嫵媚，料青山、見我應如是。  
`ngɔ̃3 gian5 cing1 san1 dou1 mu3 mi6 | liao6 cing1 san1 \ gian5 ngɔ̃3 ing1 ly2 si4`  
情與貌，略相似。  
`zing2 y3 mao6 | liok8 siong1 sy4`  
  
一尊搔首東窗裏。  
`it7 zun1 sou1 siu3 dong1 cong1 li3`  
想淵明、停雲詩就，此時風味。  
`siong3 ian1 ming2 \ ting2 un2 si1 ziu6 | cy3 si2 hong1 mi6`  
江左沉酣求名者，豈識濁醪妙理。  
`gang1 zo3 dim2 ham2 giu2 ming2 zia3 | ki3 siak7 dok8 lou2 miao6 li3`  
回首叫、雲飛風起。  
`huê2 siu3 giao5 \ un2 hui1 hong1 ki3`  
不恨古人吾不見，恨古人、不見吾狂耳。  
`but7 hun6 go3 lin2 ngo2 but7 gian5 | hun6 go3 lin2 but7 gian5 ngo2 gong2 lĩ3`  
知我者，二三子。  
`di1 ngɔ̃3 zia3 | li6 san1 zy3`  
